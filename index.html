<!DOCTYPE html>
<html lang="fa-IR">
<head>
<meta charset="utf-8">
<title>Private Path</title>
<link rel="stylesheet" type="text/css" href="/style.css">
<link rel="stylesheet" type="text/css" href="https://fonts.googleapis.com/css?family=Ubuntu">
<link rel="stylesheet" type="text/css" href="http://fonts.googleapis.com/earlyaccess/droidarabicnaskh.css">
</head>
<body>
<div id="header">Private Path</div>
<div id="content">
<div id="title">راهی امن برای اینترنتی بدون محدودیت</div>
<p>
ما کاربران اینترنت ایران، از یک طرف با فیلترینگ گسترده‌ای روبه‌رو هستیم که بسیاری از موارد بدون توجه به محتوا اعمال می‌شود، و از طرفی دیگر با تحریم‌های سایت‌ها و سرویس‌های خارجی طرف هستیم که اجازه‌ی استفاده از سرویس‌های خود را به کاربران اینترنت ایران نمی‌دهند. در گذشته محدودیت‌ها به این شدت نبود، اما امروز وضعیت به جایی رسیده که اینترنت بدون استفاده از ابزاری که آی‌پی ما را تغییر دهد تقریبا غیر قابل استفاده است. نیاز ما برای رهایی از این محدودیت‌ها باعث شده ابزارهای گوناگونی برای این هدف ساخته شوند و مورد استفاده قرار گیرند. مشکلاتی همچون سرعت پایین، قطعی‌های مکرر و یا از کار افتادن سرویس‌ها، مواردی هستند در اغلب راه‌های گذر از فیلترینگ وجود دارند، شما با این مشکلات آشنا هستید، فرض کنید راهی برای گذر از فیلترینگ پیدا کردید که از سرعت خوبی برخوردار بود، دچار قطعی نمیشد و به خوبی کار میکرد. این ویژگی‌ها انتظارات بسیاری از کاربران را برآورده می‌کنند، اما جنبه‌ای از این مسئله هست که معمولا نادیده گرفته می‌شود، <b>امنیت و حریم‌خصوصی شما.</b>
</p>
<p>
اینترنت را به عنوان یک سازمان جهانی پست در نظر بگیرید. فرض کنید تمامی اطلاعات ارسالی و دریافتی شما در اینترنت نامه‌هایی باشند که در این سیستم پستی جابه‌جا می‌شوند. آدرس آی‌پی شما در این مثال کد پستی شما خواهد بود، که اداره‌ی پست کشور آن را به شما اختصاص داده، و در نتیجه می‌داند این آدرس پستی برای چه شخصی است و در کجا قرار دارد. مسئله‌ای که در اینجا مطرح میشود این است که هر کسی که به مسیر انتقال نامه‌ی شما دسترسی داشته باشد می‌تواند ببیند که شما در چه زمانی به چه آدرسی نامه فرستاده یا دریافت کرده‌اید، و حتی اگر بخواهد می‌تواند بداند که محتوای هر نامه چه بوده است.
</p>
<p>
برای حل این مسئله در اینترنت، اطلاعات حساس (مثلا رمزعبور شما برای ورود به حساب‌کاربری خود در یک سایت) معمولا رمزگذاری میشوند، این عمل در تشبیه ما مثل نوشتن نامه به یک زبان رمزی است که فقط ما و شخص گیرنده در مقصد نحوه‌ی رمزگشایی آن را می‌دانیم. در نتیجه با وجود ناامن بودن مسیر، محتوای نامه‌های ما از خوانده شدن توسط هر شخصی غیر از گیرنده محافظت میشوند. اگر ابتدای هر آدرس اینترنتی که در مرورگر وارد کرده‌اید را نگاه کنید میبینید که با http شروع شده است، هنگامی که حرف s به http اضافه شده باشد، یعنی آدرسی که در مرورگر دیده میشود با https شروع شده باشد، ارتباط شما و آن سایت رمزگذاری شده و امن است. در غیر این صورت هر کسی که به مسیر اتصال اینترنت شما دسترسی داشته باشد به تمام اطلاعات ارسالی و دریافتی شما هم دسترسی خواهد داشت. از کسانی که به همان اتصال اینترنتی وصل هستند که شما وصل هستید (مثل یک اتصال وای‌فای که چند نفر به صورت مشترک از آن استفاده می‌کنند) گرفته تا سرویس‌دهنده‌ی اینترنت شما و بالاتر.
</p>
<p>
البته یک نکته را نباید فراموش کرد، اتصال از طریق https فقط زمانی امن است که گواهی SSL آن معتبر باشد، کاربران ایرانی تا به حال زیاد شاهد گواهی‌های جعلی برای سایت‌هایی از جمله سرویس جی‌میل بوده‌اند که به جای گواهی اصلی قرار گرفته و مرورگر به کاربر هشدار می‌دهد که این گواهی معتبر نیست، در صورتی که کاربر این هشدار را نادیده بگیرد یا حتی بدتر از آن، این گواهی جعلی را به لیست گواهی‌های مورد اعتماد مرورگر نیز اضافه نماید، مسیر ارتباط کاربر با آن سایت (اگر آن گواهی برای سایت‌های دیگری هم استفاده شود، همینطور برای آن سایت‌ها) ناامن خواهد بود و هر اطلاعاتی که از این مسیر منتقل شود (هر اطلاعاتی، از جمله پسوردی که برای ورود به حساب‌کاربری خود وارد می‌کنید) چون با گواهی جعلی رمزگذاری شده است، پس می‌تواند توسط صاحب این گواهی جعلی، که آن را به‌جای گواهی اصلی قرار داده، رمزگشایی شود. در تمثیلی که داشتیم، رمزگذاری ارتباط ما با یک سایت همانند نوشتن نامه به زبان رمزی‌ای بود که فقط ما و گیرنده‌ی نامه نحوه‌ی رمزگشایی آن را می‌دانیم، پس در مسیر انتقال نامه کسی نمی‌تواند محتوای نامه‌ی ما را بفهمد؛ استفاده از یک گواهی جعلی، در این مثال همانند این است که شخصی که قصد خواندن محتوای نامه در بین راه رسیدن به مقصد آن را دارد، خودش به ما بگوید از چه زبان رمزی‌ای استفاده کنیم، تا خودش نیز بتواند متوجه آن شود. در نتیجه، با این که ارتباط ما رمزگذاری شده است و در ابتدای آدرس در مرورگر https وجود دارد، اما عملا مسیر ارتباط ما با سایت مقصد و هر آن‌چه که در این مسیر منتقل میشود امن نیست.
</p>
<p>
حال فرض می‌کنیم که مسیر انتقال اطلاعات کاملا امن است. یعنی محتوای نامه‌های ما توسط کسی جز گیرنده خوانده نمی‌شود. جدای از اطلاعات داخل نامه، اطلاعات دیگری نیز وجود دارند، مثل آدرس گیرنده. اداره‌ی پست یا هر کسی که در مسیر انتقال نامه‌ی شماست حتی اگر به محتوای نامه‌ها دسترسی نداشته باشد، باز می‌تواند اطلاعاتی مثل این که شما در چه زمانی به چه کسی نامه فرستادید را بداند. به این اطلاعات Metadata می‌گویند. این اطلاعات در حالت عادی نمی‌توانند محافظت شوند. در هر صورت هر کسی که به مسیر اتصال اینترنت شما دسترسی دارد، حتی اگر محتوای ارسالی و دریافتی شما رمزگذاری شده باشند، و گواهی رمزگذاری آن نیز جعلی نباشد، باز هم می‌تواند در مورد متادیتا‌های شما بداند، مثلا این که شما در چه زمانی به چه آدرسی مراجعه کردید و یا حجم اطلاعات دریافتی یا ارسالی بین شما و آن آدرس چقدر بوده است.
</p>
<p>
تا اینجا ما به برخی از موارد مهمی که اکثر کاربران از آن مطلع نیستند اشاره کردیم. حال وقت آن رسیده که بپرسیم چه راه حلی وجود دارد؟ چه راه حلی وجود دارد که این موارد را نیز در نظر گرفته باشد؟ این سؤالی بود که ما نیز در پی جواب آن بودیم. ما به دنبال ابزاری بودیم که بتواند سرعت و پایداری را در کنار امنیت و حفظ حریم‌خصوصی کاربران ارائه کند. با جستجو و مطالعه و بررسی‌هایی که داشتیم، بین ابزارهای موجود، نرم‌افزار اوپن‌سورس OpenVPN از چندین نظر نسبت به ابزارهای مشابه خود عملکردی بهتر داشت و از پتانسیل بسیار بسیار بالاتری برخوردار بود. اوپن‌وی‌پی‌ان ابزاری است جهت ایجاد شبکه‌های مجازی خصوصی (VPN)، ابزاری که از قابلیت‌های زیادی پشتیبانی می‌کند، قابلیت‌هایی که ما به دنبال آن بودیم، و همچنین در سمت سرور بسیاری از چیزها در آن قابل تنظیم است، این انعطاف‌پذیری در تنظیمات باعث می‌شود بتوانیم متناسب با شرایط و نیازهای خود آن را تنظیم کنیم. بدون یک کانفیگ مناسب، اوپن‌وی‌پی‌ان هم می‌تواند ناامن باشد، اگر در بستر مناسبی راه‌اندازی نشده باشد و یا به درستی مدیریت نشود عملکرد مطلوب را نخواهد داشت. ما وقت زیادی را صرف کردیم تا بهترین و مناسب‌ترین کانفیگ را داشته باشیم. برای رمزگذاری از الگوریتم AES بهره بره‌ایم و برای احراز هویت (Authentication) به‌جای استفاده از Pre-shared Key، یعنی روش رایج که در آن از یوزرنیم و پسورد استفاده می‌شود، از جفت کلیدهای نامتقارن ۴۰۹۶ بیتی استفاده کردیم. کلیدهای هر کاربر مختص به او بوده و به طور مجزا در سمت سرور ساخته می‌شود و سپس در فایل تنظیمات اوپن‌وی‌پی‌ان وی که مختص به اوست قرار می‌گیرد. استفاده از روش Public/Private Key Authentication در مقایسه با روش Pre-shared Key Authentication که در آن از یوزرنیم و پسورد برای احراز هویت کاربر استفاده می‌شد امنیت را افزایش داده و همین‌طور چون کاربر نیازی به وارد کردن یوزرنیم و پسورد ندارد، اتصال او آسان‌تر و سریع‌تر خواهد بود.
</p>
<p>
اوپن‌وی‌پی‌ان محدود به سیستم‌عامل خاصی نیست. تفاوتی ندارد شما کاربر ویندوز باشید یا مک یا لینوکس، فرقی نمی‌کند گوشی و یا تبلت اندرویدی داشته باشید یا از سیستم‌عامل iOS محصولات اپل استفاده کنید. بر روی هر دستگاهی با هر سیستم‌عاملی می‌توانید از اوپن‌وی‌پی‌ان استفاده کنید. تنها کافی‌ست برنامه‌ی آن را نصب کنید و فایل تنظیماتی که مخصوص شماست را به برنامه دهید. برای دانلود کلایت اوپن‌وی‌پی‌ان می‌توانید از لینک‌های زیر استفاده کنید:
</p>
<p id="dl">
<a href="http://tinyurl.com/openvpn-client-android">Android</a> - <a href="https://itunes.apple.com/gb/app/openvpn-connect/id590379981">iOS</a> - Windows [<a href="http://tinyurl.com/openvpn-client-windows-32bit">32bit</a> - <a href="http://tinyurl.com/openvpn-client-windows-64bit">64bit</a>]
</p>
<p>
کلاینت اوپن‌وی‌پی‌ان به شما اجازه‌ی وصل شدن به یک سرور اوپن‌وی‌پی‌ان را می‌دهد. برای وصل شدن به سرور نیاز به فایلی هست که در آن مشخصات آن سرور، تنظیمات اوپن‌وی‌پی‌ان به منظور تعیین نحوه‌ی اتصال به سرور و سه کلید برای احراز هویت کاربر (به‌جای یوزرنیم و پسورد) قرار دارد. با خرید اشتراک، فایل مختص شما در سمت سرور ساخته شده و در اختیار شما قرار می‌گیرد. مدت زمان هر دوره‌ی اشتراک یک ماه از زمان اولین اتصال محاسبه می‌گردد، پس از اتمام دوره‌ی اشتراک، شما می‌توانید اشتراک خود را تمدید نمایند.
</p>
</div>
</body>
</html>
